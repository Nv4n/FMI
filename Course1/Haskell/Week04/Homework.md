Домашна работа № 1 по Функционално програмиране
специалност „Информационни системи“, I курс, 2021/2022 учебна година
Решенията трябва да са готови за автоматично тестване. Важно е програмният код да
бъде добре форматиран и да съдържа коментари на ключовите места. Предайте
решенията на всички задачи в един файл с наименование hw1_<FN>.hs, където <FN> e
Вашият факултетен номер.
Домашните работи се предават като изпълнение на съответното задание в курса по ФП
в Moodle (https://learn.fmi.uni-sofia.bg/course/view.php?id=8010) най-късно до 23:55 ч. на
31.03.2022 г. (четвъртък).


Приятна работа и успех!
Задача 1
Да се дефинира функция sumCountsIter :: Int -> Int -> Int, която за дадени
естествено число x и цяло число d, 0 ≤ d ≤ 9, връща сбора на цифрите на броя
срещания на цифрата d в числата от интервала [1,x]. Функцията да реализира
линейно итеративен процес. При подаден невалиден вход да се връща грешка с
подходящ текст.
Примери:
sumCountsIter 1 1 ➝ 1
sumCountsIter 5123 1 ➝ 19
sumCountsIter 1234 8 ➝ 10
sumCountsIter 5555 5 ➝ 10
sumCountsIter 65432 6 ➝ 11
sumCountsIter 70000 1 ➝ 11
sumCountsIter 123321 1 ➝ 29

Задача 2
Дефинираме операцията „завъртане наляво“ на неотрицателно цяло число като
процесът, в който най-старшата цифра на число се премества като най-младша, а
всички други цифри се преместват с една позиция наляво. Дефинираме операцията
"завъртане наляво със запазени n цифри" като процесът, в който запазваме местата
на най-старшите n цифри на число и завъртаме наляво останалите.
Нека разгледаме числото 56789. След завъртане наляво без запазване на цифри се
получава 67895. Ако резултатът бъде завъртян със запазена 1 цифра, се получава
68957. Ако новият резултат бъде завъртян със запазени 2 цифри, се получава 68579.
Ако новият резултат бъде завъртян със запазени 3 цифри, се получава 68597. Тук
процесът приключва, т. к. след запазването на първите 4 цифри на резултата ще
остане 1 цифра, която няма да промени числото при завъртане.
Така се получава следната последователност от числа: 56789 -> 67895 -> 68957
-> 68579 -> 68597. Вашата задача е да намерите най-голямото от тях. В този
пример това е 68957. Следва точна формулировка на условието на задачата.
Да се дефинира функция maxRotation :: Int -> Int, която получава
неотрицателно цяло число и връща максималното цяло число, което се получава при
извършването на всички възможни ротации. При подаден невалиден вход да се връща
грешка с подходящ текст.
Примери:
maxRotation 56789 ➝ 68957
maxRotation 12490 ➝ 29140